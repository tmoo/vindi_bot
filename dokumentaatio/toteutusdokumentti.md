Ohjelma toimii tällä hetkellä seuraavasti: 2d-arrayna esitettävästä kartasta etsitään leveyshaulla lähin kaivos ja taverna, ja niistä valitaan kussakin tilanteessa parempi muutaman säännön avulla, vältellen samalla vahvempia vastustajia. Tietorakenteina lista, taulukko ja pino. Aikavaativuus lienee O(n+m), missä n on kentän merkkien (siis pelin sisäisten merkkien, jotka muodostuvat kahdesta kirjaimellisesta merkistä) lukumäärä ja m kaarien eli kunkin merkin viereiset lailliset merkit, leveyshaun aikavaativuuden myötä. Ohjelma on käytännössä hyvin nopea, sillä syötteet eivät kasva kymmeniä isommaksi. Ajoaika on lähes aina lale 5 millisekuntia. Pelin sääntöjen mukaan vastausajan (mukaan lukien tietojen lähettämisaika) täytyy olla alla sekunnin. Tätä vasten suorityskyvyssä ei siis ole mitään ongelmaa. 

Toteutin lisäksi tietorakenteet List ja Queue suoraviivaisilla toteutuksilla. Bottini koko logiikka on luokassa bot.TheBot ja tietorakenteet paketissa datastructures. Nähdäkseni niiden aikavaativuudet vastaavat teoreettisia vaativuuksia, eli lisääminen ja poistaminen on jonossa nopeaa jne.

Puutteina työssä ovat ohjelman rakenne ja algoritmisesti melko tylsä toteutus. Kaikki logiikka on yhdessä luokassa, mikä ei ole välttämättä kaikista tyylikkäin ratkaisu. Botti ei ole suunniteltu kovin modulaarisesti, sillä esimerkiksi jo leveyshakuvaiheessa tehdään valinta, että vahvempien vihollisten läpi ei voi mennä, mikä ei välttämättä kaikissa versioissa pitäisi paikkansa. 

Toteutuksen suhteellinen tylsyys johtuu siitä, että aikatauluni on ollut rajallinen, ja kun botti toimii näin yksinkertaisella toteutuksella jo fiksusti, paine kunnianhimoisempaan toteutukseen jäi liian matalaksi. Kunnianhimoisempia ideoita olisivat esimerkiksi best-reply search (https://dke.maastrichtuniversity.nl/m.winands/documents/BestReplySearch.pdf), jota suunnittelin projektin alussa, sekä taisteluominaisuuden kehittely muutenkin. 

Olisi mukava kokeilla, miten agressiivinen botti pärjäisi. Potentiaalinen idea olisi laskea, että voiko oma sankari voittaa vihollisen (oma hp - vihollisen hp, tarvittavien lyöntien määrä, vihollisen matka tavernaan, mahdollisesti muiden vihollisten läheisyys) ja tietenkin se, kannattaako edes taistella (onko vihollisella kaivoksia ja kuinka lähellä se on verrattuna lähimpään kaivokseen). Lisäksi liian vahvojen vihollisten välttelyä voisi tehostaa, sillä tällä hetkellä sankari saattaa mennä vihollisen viereen, vaikka se tappaisi sankarin.

Lisäksi oppiva botti olisi tietenkin mielenkiintoinen projekti. Botin jalostaminen kyllä kiinnostaa kurssin jälkeenkin.
