Ohjelma toimii tällä hetkellä seuraavasti: 2d-arrayna esitettävästä kartasta etsitään leveyshaulla lähin kaivos ja taverna, ja niistä valitaan kussakin tilanteessa parempi muutaman säännön avulla, vältellen samalla vahvempia vastustajia. Tietorakenteina lista, taulukko ja pino. Aikavaativuus lienee O(n+m), missä n on kentän merkkien (siis pelin sisäisten merkkien, jotka muodostuvat kahdesta kirjaimellisesta merkistä) lukumäärä ja m kaarien eli kunkin merkin viereiset lailliset merkit, leveyshaun aikavaativuuden myötä. Ohjelma on käytännössä hyvin nopea, sillä syötteet eivät kasva kymmeniä isommaksi.

Lisäksi toteutin tietorakenteet List ja Queue (tosin osa metodeista, joita bottini ei käytä, jätin pois). Toteutukset ovat melko suoraviivaisia, joten sitä ei varmaan tarvitse avata sen enempää.

Puutteena työssä on algoritmisesti melko tylsä toteutus. Oma aikatauluni on ollu melko tiukka, ja kun botti toimi näin yksinkertaisella toteutuksella jo melko fiksusti, paine kunnianhimoisempaan toteutukseen jäi liian matalaksi. Kunnianhimoisempia ideoita olisivat esimerkiksi best-reply search (https://dke.maastrichtuniversity.nl/m.winands/documents/BestReplySearch.pdf), jota suunnittelin projektin alussa, sekä taisteluominaisuuden kehittely muutenkin. 

Olisi mukava kokeilla, miten agressiivinen botti pärjäisi. Potentiaalinen idea olisi laskea, että voiko oma sankari voittaa vihollisen (oma hp - vihollisen hp, tarvittavien lyöntien määrä, vihollisen matka tavernaan, mahdollisesti muiden vihollisten läheisyys) ja tietenkin se, kannattaako edes taistella (onko vihollisella kaivoksia ja kuinka lähellä se on verrattuna lähimpään kaivokseen). Lisäksi liian vahvojen vihollisten välttelyä voisi tehostaa, sillä tällä hetkellä sankari saattaa mennä vihollisen viereen, vaikka se tappaisi sankarin.

Lisäksi oppiva botti olisi tietenkin mielenkiintoinen projekti. Botin jalostaminen kyllä kiinnostaa kurssin jälkeenkin.
