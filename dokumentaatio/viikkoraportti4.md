Kirjoitin yksinkertaisen botin, joka etsii breadth first searchilla etäisyyden kaivoksiin, joita sankari ei itse omista ja tavernoihin sankarin kulloisestakin paikasta ja liikku kohti kaivosta, ellei yksi muutamasta ehdosta täyty, jolloin liikutaan kohti tavernaa. Tässä vaiheessa viholliset jätetään huomiotta. Sen sijaan jos ajan omaa bottiani useampana instanssina samassa pelissa, molemmat jättävät toistensa kaivokset valloittamatta. Botti toimii yllättävän hyvin jo nyt: Elo noin 1800 muutaman tunnin ajamisen jälkeen (aloituselo 1200, top kymmeneen pääsee 2400 pisteellä). Opin yksinkertaisuuden voiman.

Parannusideoita: jos kaikki kaivokset on itsellä (tai muilla botin instansseilla), juo botit kaikki rahansa. Toinen: optimoi kaivosten kiertämisjärjestys. TSP voisi olla hauska kirjoittaa:). Näiden lisäksi ensi viikolla alan kokeilemaan, miten best-reply search luonnistuisi. Toinen vaihtoehto on tehdä vain intuitiivisimpia parannuksia, edellämainittujen tapaan. Toisten bottien kanssa taistelun huomioon ottaminen on ainakin luonnollinen lisä.

Testit ovat jääneet tässä vaiheessa hyvin vähälle. Niitäkin päivittelen ensi viikolla, ja ehkä alan kirjoittelemaan tietorakenteitakin. Niitä on tässä vaiheessa käytettynä lista ja jono. Muitakin varmaan tarvitsee.

Tällä viikolla käytin projektiin aikaa noin 10 tuntia. Edelleen on ollut vähän kiireistä, koetan käyttää enemmän aikaa ensi viikolla.

Huomio: kurssisivulla taitaa olla palautuksista tästä viikosta eteenpäin väärä päivä. Lukee maanantai 1.4., vaikka lauantai 1.4. on kaiketi oikea päivä. Myös seuraavien viikkojen päiväksi on merkitty maanantai.
