Olen testannut JUnitilla etenkin luokkia, jotka muodostavat kentän syötteestä ja etsivät kaivokset ja tavernat. Lisäksi minulla on manuaalista testausta varten pari karttaa ja tilannetta, joissa ohjelma on hajonnut. Kirjoitan niistä vielä JUnit testit myöhemmin. Omat toteutukseni tietorakenteista List ja Queue on testattu kattavasti (tällä hetkellä, 29.4. Queue on tosin vielä hieman buginen).

Ohjelman todellista testausta ajaa ehkä kilpailu muita botteja vastaan ja siitä seuraava ELO-ranking. Olen ajanut kahta versiota botista: yhtä, joka välttelee ruutuja, joissa on vihollinen, jolla on enemmän hp:ta kuin omalla sankarilla, ja toista, joka ei ota vihollisia huomioon. Yllättäen bottien ELO on pitkällä välillä ollut melko sama, joskin vaikuttaa siltä että vahvempia vihollisia välttelevä botti on useimmiten hieman korkeammalla. Lisäksi silmämääräisesti yksittäisissä peleissä se pelaa usein huomattavasti fiksumman näköisesti. Toisaalta joissain tilanteissa välttelemätön botti saa huomattavaa etua siitä, että se sattuu voittamaan taistelussa toisia botteja ja saa niiden kaivokset.

Bottien ELO-ranking on vaihdellut viimeisten viikkojen aikana yleensä jossain 2000 ja 2300 välillä. Tämä pitää ne useimmiten leaderboardilla (vindinium.org etusivulla), johon mahtuu 50 bottia. Suurin osa näistä boteista ei ole pelannut tämän kurssin aikana ja niistä, jotka ovat, bottini ovat suurinta osaa parempia. Yksi on selvästi parempi, vaikka bottini välillä kipuaa senkin yli rankeissa. Pari on suunnilleen saman tasoista ja muutama on selvästi huonompia. Tältä pohjalta bottini vaikuttaa ihan hyvältä, ottaen huomioon toteutuksen suhteellinen yksinkertaisuus.
