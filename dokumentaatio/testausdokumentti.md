Olen testannut JUnitilla etenkin luokkia, jotka muodostavat kentän syötteestä ja etsivät kaivokset ja tavernat. Ohjelman rakenteen vuoksi TheBot'in yksikkötestaus ei ole kaikkein kattavinta. Omat toteutukseni tietorakenteista List ja Queue on testattu kattavasti.

Ohjelman todellista testausta ajaa ennen kaikkea kilpailu muita botteja vastaan ja siitä seuraava ELO-ranking. Olen ajanut kahta versiota botista: yhtä, joka välttelee ruutuja, joissa on vihollinen, jolla on enemmän hp:ta kuin omalla sankarilla, ja toista, joka ei ota vihollisia huomioon. (Jälkimmäinen löytyy branchista no_avoidance.) Yllättäen bottien ELO on pitkällä välillä ollut melko sama, joskin vaikuttaa siltä että vahvempia vihollisia välttelevä botti on useimmiten hieman korkeammalla. Lisäksi silmämääräisesti yksittäisissä peleissä se pelaa usein huomattavasti fiksumman näköisesti. Toisaalta joissain tilanteissa välttelemätön botti saa huomattavaa etua siitä, että se sattuu voittamaan taistelussa toisia botteja ja saa niiden kaivokset.

Bottien ELO-ranking on vaihdellut viimeisten viikkojen aikana yleensä jossain 2000 ja 2300 välillä. Tämä pitää ne useimmiten leaderboardilla (vindinium.org etusivulla), johon mahtuu 50 bottia. Suurin osa näistä boteista ei ole pelannut tämän kurssin aikana ja niistä, jotka ovat, bottini ovat suurinta osaa parempia. Yksi on selvästi parempi, vaikka bottini välillä kipuaa senkin yli rankeissa. Pari on suunnilleen saman tasoista ja muutama on selvästi huonompia. Tältä pohjalta bottini vaikuttaa ihan hyvältä, ottaen huomioon toteutuksen suhteellinen yksinkertaisuus. Pelissä kenttien muoto vaihtelee ja vaikuttaa siltä, että botit pärjäävät jokaisella kenttätyypillä (pieni, iso, paljon tilaa, vähän tilaa, ym) suunnilleen yhtä hyvin.

Bottini sivut vindiniumilla ovat seuraavat. Vahvempia vihollisia välttelevä instanssi (nimeltään "git gud"): http://vindinium.org/ai/cyilo7v7 ja ei välttelevä (nimeltään "botti"): http://vindinium.org/ai/ncurysjg. Klikkaamalla linkkejä alhaalla näkee vanhoja pelejä ja jos botit pelaavat tällä hetkellä (looppaan niitä koko ajan eli luuultavasti pelaavat, mikäli muita botteja on myös pelaamassa), peli näkyy heti sivulla.
